<?xml version="1.0" encoding="utf-8"?>
<page xmlns="http://projectmallard.org/1.0/" type="guide" id="view-view" xml:lang="hu">

    <info>
        <link type="guide" xref="index#view"/>
        <desc>Ismerje meg a fényképek megjelenítésének különböző módjait: rácsban, a főablakot kitöltve vagy a teljes képernyőt kitöltve.</desc>
        
        <link type="next" xref="view-sidebar"/>
    
    <mal:credit xmlns:mal="http://projectmallard.org/1.0/" type="translator copyright">
      <mal:name>Kelemen Gábor</mal:name>
      <mal:email>kelemeng at gnome dot hu</mal:email>
      <mal:years>2014.</mal:years>
    </mal:credit>
  
    <mal:credit xmlns:mal="http://projectmallard.org/1.0/" type="translator copyright">
      <mal:name>Úr Balázs</mal:name>
      <mal:email>urbalazs at gmail dot hu</mal:email>
      <mal:years>2015, 2016.</mal:years>
    </mal:credit>
  </info>

	<title>Fényképnézetek</title>

<p>Amikor kiválaszt egy gyűjteményt az oldalsávban, a Shotwell annak minden fényképét megjeleníti a fő ablakterületen. A jobb alsó sarokban lévő csúszka segítségével módosíthatja a bélyegképek megjelenítési méretét. A bélyegképek mérete a plusz és mínusz billentyűkkel (<key>+</key> és <key>-</key>) vagy a <key>Ctrl</key> lenyomásával és az egérgörgő egyidejű mozgatásával is módosítható.</p>

<p>Egy fényképet duplán rákattintva teljes képernyőn jeleníthet meg. Innen a gyűjtemény más fényképeire az Előre és Hátra gombokkal léphet. A gyűjteményhez való visszatéréshez kattintson duplán a fényképre, vagy nyomja meg az <key>Esc</key> billentyűt.</p>

<p>Egy fénykép teljes képernyős módban való megjelenítésekor az eszköztáron lévő csúszka vezérli a nagyítást. A fénykép megfogásával és húzásával tetszőleges irányba görgetheti a fényképet. Nagyíthat is az egérgörgő használatával, vagy a következő gyorsbillentyűk megnyomásával: <keyseq><key>Ctrl</key>0</keyseq> a teljes képhez, <keyseq><key>Ctrl</key>1</keyseq> a 100%-hoz (1 képpont a fényképen = 1 képpont a képernyőn), és <keyseq><key>Ctrl</key>2</keyseq> a 200%-hoz (1 képpont a fényképen = 2x2 képpont a képernyőn).</p>

<p>A Shotwell teljes képernyős módot is kínál a fényképek megjelenítéséhez. Válassza a <guiseq><gui>Nézet</gui><gui>Teljes képernyő</gui></guiseq> menüpontot, vagy nyomja meg az <key>F11</key> billentyűt. A teljes képernyős eszköztár megjelenítéséhez vigye az egérmutatót a képernyő aljára. Az eszköztár a gyűjteményben mozgásra, az eszköztár rögzítésére (hogy ne tűnjön el) és a teljes képernyős nézet elhagyására használható gombokat kínál.</p>

<section>
<title>Videók megjelenítése</title>
<p>Amikor duplán kattint egy videóra, a Shotwell egy külső videolejátszót indít el a videó lejátszásához. Jelenleg nem lehetséges videót lejátszani teljes ablakos módban a Shotwellben, vagy magán a Shotwellen belül.</p>
</section>
    
</page>
